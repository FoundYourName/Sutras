<!doctype html>
<html>
<head>
<title>乾隆大藏经第0263部～佛说菩萨修行四法经一卷</title>
<meta http-equiv="Content-Type" content="text/html; charset=utf-8">
<meta name="viewport" content="width=device-width, initial-scale=1.0, user-scalable=0, minimum-scale=1.0, maximum-scale=1.0">
<meta name="apple-mobile-web-app-capable" content="yes">
<meta name="apple-mobile-web-app-status-bar-style" content="black">
<meta name="keywords" content="佛说菩萨修行四法经一卷" />
<meta name="description" content="佛说菩萨修行四法经一卷大乘五大部外重译经第部佛说菩萨修行四法经一卷唐中天竺三藏地婆诃罗奉诏译经名卷数跋序品名品数佛说菩萨修行四法经佛说菩萨修行" />
<link href="style/css/article.css" rel="stylesheet" type="text/css">
</head>
<body>
<div class="top-bt">
<div class="top-left">
<a href="index.html">首页</a>&gt;大乘五大部外重译经·第0263部</div>
<div class="top-center">佛说菩萨修行四法经一卷</div>
<div class="top-right">唐中天竺三藏地婆诃罗奉诏译</div></div>
<div class="top-bm">
<div class="bm-bt"><div class="bm-jbt">　· 经名 · 卷数 · 跋序</div><div class="bm-jbt-left"><div class="bm-jbtbm">　· 品名 · 品数 </div>
</div></div>
<div class="bm-bt"><div class="bm-jbt"><a href=#j0263-1>佛说菩萨修行四法经</a></div></div></div>
<div class="jwzw">
<div class="jwbt-box"><div class="jwbt"><a name=j0263-1><a href=#MENU-top>佛说菩萨修行四法经</a></a></div></div>
<p>　　如是我闻。一时佛在舍卫国只树给孤独园。与大比丘众千二百五十人俱。尔时世尊告诸比丘。汝等已得无量善利。当求无上佛大菩提。何以故。佛菩提者。世出世间无等等故。若未来世诸众生等。发意欲求佛菩提者。当修四法。何等为四。一者当发大菩提心。宁失身命不应退转。二者应当亲近善友。宁失身命不应远离。三者应修忍辱柔和。宁失身命不生嗔恚。四者当依寂静之处。宁失身命不思愦闹。诸善男子。如是四法。菩萨摩诃萨应当修学。尔时世尊。即说偈言。</p>
                      <p>　　诸欲求胜果　　当发菩提心<br>
　　策勤精进行　　须依善知识<br>
　　忍辱佛所赞　　称为有力人<br>
　　空闲圣所居　　无畏犹师子</p>
                      <p>　　尔时世尊说此偈已。复作是言。诸有智慧大慈悲者。能修如上四种之法。其人则能解脱生死出离魔网。成等正觉得大涅槃。尔时世尊说此经已。彼诸比丘及诸菩萨。闻佛所说皆大欢喜。信受奉行作礼而去。</p>
                      </div><div class="jw-bottom">
        <ul><li><a href="0262.html">上一部：乾隆大藏经·大乘五大部外重译经·佛说大乘四法经一卷</a></li>
<li><a href="0264.html">下一部：乾隆大藏经·大乘五大部外重译经·佛说希有校量功德经一卷</a></li></ul>
    </div>
<div class="bottom-bt">
<p class="ztl">乾隆大藏经·大乘五大部外重译经·佛说菩萨修行四法经</p>
<p class="ztr"><a id="translateLink" href="" class="top_typeface">繁體</a></p>
</div>
<div class="blank"></div>
<script type="text/javascript" src="style/js/tw_cn.js"></script>
</body>
</html>