<!doctype html>
<html>
<head>
<title>乾隆大藏经第0685部～佛说法受尘经一卷</title>
<meta http-equiv="Content-Type" content="text/html; charset=utf-8">
<meta name="viewport" content="width=device-width, initial-scale=1.0, user-scalable=0, minimum-scale=1.0, maximum-scale=1.0">
<meta name="apple-mobile-web-app-capable" content="yes">
<meta name="apple-mobile-web-app-status-bar-style" content="black">
<meta name="keywords" content="佛说法受尘经一卷" />
<meta name="description" content="佛说法受尘经一卷小乘单译经第部佛说法受尘经一卷后汉安息国三藏安世高译经名卷数跋序品名品数佛说法受尘经佛说法受尘经闻如是一时佛游于舍卫国只" />
<link href="style/css/article.css" rel="stylesheet" type="text/css">
</head>
<body>
<div class="top-bt">
<div class="top-left">
<a href="index.html">首页</a>&gt;小乘单译经·第0685部</div>
<div class="top-center">佛说法受尘经一卷</div>
<div class="top-right">后汉安息国三藏安世高译</div></div>
<div class="top-bm">
<div class="bm-bt"><div class="bm-jbt">　· 经名 · 卷数 · 跋序</div><div class="bm-jbt-left"><div class="bm-jbtbm">　· 品名 · 品数 </div>
</div></div>
<div class="bm-bt"><div class="bm-jbt"><a href=#j0685-1>佛说法受尘经</a></div></div></div>
<div class="jwzw">
<div class="jwbt-box"><div class="jwbt"><a name=j0685-1><a href=#MENU-top>佛说法受尘经</a></a></div></div>
<p>　　闻如是。一时佛游于舍卫国只树给孤独园。佛告诸比丘。比丘受教从佛而听。佛言比丘。凡人为一法。受尘自污。迷惑忧愁。没无端际。吾见其不得无上吉祥之道。如丈夫欲见女子色。是以好色之士。为染为醉为贪为污为惑为著为住为受。从淫女言故。长久趋走往来。为受勤苦耳。常欲闻淫女之声。鼻欲闻其香。舌欲得其味。身欲更其细滑。是以长久趋走往来受苦。是故不当为女色声香味细滑所染惑也。当觉知是。又复诸比丘。凡人为法。受尘自污。迷惑忧愁。没而无际。吾见其不得无上吉祥之道。如淫女欲见男子色。是以好色之女。为染为醉为贪为污为惑为著为住为受。为士色故。长久趋走往来受苦耳。常欲闻男子之声。鼻欲闻其香。舌欲得其味。身欲更其细滑。是以长久趋走往来受苦。是故不当为士色声香味细滑所染惑也。当觉知是。佛说是已。皆欢喜受行。</p>
                      </div><div class="jw-bottom">
        <ul><li><a href="0684.html">上一部：乾隆大藏经·小乘单译经·佛说十八泥犁经一卷</a></li>
<li><a href="0686.html">下一部：乾隆大藏经·小乘单译经·佛说进学经一卷</a></li></ul>
    </div>
<div class="bottom-bt">
<p class="ztl">乾隆大藏经·小乘单译经·佛说法受尘经</p>
<p class="ztr"><a id="translateLink" href="" class="top_typeface">繁體</a></p>
</div>
<div class="blank"></div>
<script type="text/javascript" src="style/js/tw_cn.js"></script>
</body>
</html>