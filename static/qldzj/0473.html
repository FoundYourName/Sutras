<!doctype html>
<html>
<head>
<title>乾隆大藏经第0473部～六字大陀罗尼咒经一卷</title>
<meta http-equiv="Content-Type" content="text/html; charset=utf-8">
<meta name="viewport" content="width=device-width, initial-scale=1.0, user-scalable=0, minimum-scale=1.0, maximum-scale=1.0">
<meta name="apple-mobile-web-app-capable" content="yes">
<meta name="apple-mobile-web-app-status-bar-style" content="black">
<meta name="keywords" content="六字大陀罗尼咒经一卷" />
<meta name="description" content="六字大陀罗尼咒经一卷大乘单译经第部六字大陀罗尼咒经一卷失译师名开元附梁录经名卷数跋序品名品数六字大陀罗尼咒经六字大陀罗尼咒经如是我闻一时婆伽" />
<link href="style/css/article.css" rel="stylesheet" type="text/css">
</head>
<body>
<div class="top-bt">
<div class="top-left">
<a href="index.html">首页</a>&gt;大乘单译经·第0473部</div>
<div class="top-center">六字大陀罗尼咒经一卷</div>
<div class="top-right">失译师名开元附梁录</div></div>
<div class="top-bm">
<div class="bm-bt"><div class="bm-jbt">　· 经名 · 卷数 · 跋序</div><div class="bm-jbt-left"><div class="bm-jbtbm">　· 品名 · 品数 </div>
</div></div>
<div class="bm-bt"><div class="bm-jbt"><a href=#j0473-1>六字大陀罗尼咒经</a></div></div></div>
<div class="jwzw">
<div class="jwbt-box"><div class="jwbt"><a name=j0473-1><a href=#MENU-top>六字大陀罗尼咒经</a></a></div></div>
<p>　　如是我闻。一时婆伽婆。住王舍城耆阇崛山中。与大比丘众五百人俱。尔时长老阿难。为旃陀梨女咒术所收尔时长老阿难。白佛言世尊。我今强为他收去。婆伽婆我今强为他收去修伽陀。</p>
                      <p>　　尔时婆伽婆告长老阿难言。汝来阿难汝莫惊怖。阿难汝当受持六字大陀罗尼咒。为令四众利益安隐安乐吉祥行故。而说咒曰。</p>
                      <p>　　斯(须何反)地(除隶反)梯(吐稽反)昙(徒绀反)安(于轲反)茶(徒嫁反)隶般茶(徒嫁反)隶葛罗驰(除寄反)稽由隶　萨帝　婆帝　耶[赊-示+米]婆帝　底阇婆帝　频头摩帝</p>
                      <p>　　阿难是咒。能令宿食不消寻得消化。能除吐下等病。能除风病。热病冷病杂病。能灭一切诸邪咒术。能灭起尸。能灭一切形像厌蛊。阿难若有人知此神咒姓名者。彼则不怖畏王难。不怖畏怨敌难不怖畏贼难。不怖畏火难不怖畏水难。若于城邑聚落及在旷野悉无所畏。亦不为他人伺求其过无过可说。若食毒药毒不能害转为利益。</p>
                      <p>　　阿难此六字大陀罗尼咒乃是七三藐三佛陀所说。亦是梵王娑婆主说。释提桓因四大天王所说。亦皆随喜破诸咒术消伏起尸。一切形像厌蛊皆悉破坏断灭。长老阿难闻佛所说欢喜奉行。</p>
                      </div><div class="jw-bottom">
        <ul><li><a href="0472.html">上一部：乾隆大藏经·大乘单译经·佛说大七宝陀罗尼经一卷</a></li>
<li><a href="0474.html">下一部：乾隆大藏经·大乘单译经·佛说安宅神咒经一卷</a></li></ul>
    </div>
<div class="bottom-bt">
<p class="ztl">乾隆大藏经·大乘单译经·六字大陀罗尼咒经</p>
<p class="ztr"><a id="translateLink" href="" class="top_typeface">繁體</a></p>
</div>
<div class="blank"></div>
<script type="text/javascript" src="style/js/tw_cn.js"></script>
</body>
</html>