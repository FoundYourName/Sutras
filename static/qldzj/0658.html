<!doctype html>
<html>
<head>
<title>乾隆大藏经第0658部～佛说马有八态譬人经一卷</title>
<meta http-equiv="Content-Type" content="text/html; charset=utf-8">
<meta name="viewport" content="width=device-width, initial-scale=1.0, user-scalable=0, minimum-scale=1.0, maximum-scale=1.0">
<meta name="apple-mobile-web-app-capable" content="yes">
<meta name="apple-mobile-web-app-status-bar-style" content="black">
<meta name="keywords" content="佛说马有八态譬人经一卷" />
<meta name="description" content="佛说马有八态譬人经一卷小乘阿含部第部佛说马有八态譬人经一卷后汉三藏法师支曜译经名卷数跋序品名品数佛说马有八态譬人经佛说马有八态譬人经闻如是一时" />
<link href="style/css/article.css" rel="stylesheet" type="text/css">
</head>
<body>
<div class="top-bt">
<div class="top-left">
<a href="index.html">首页</a>&gt;小乘阿含部·第0658部</div>
<div class="top-center">佛说马有八态譬人经一卷</div>
<div class="top-right">后汉三藏法师支曜译</div></div>
<div class="top-bm">
<div class="bm-bt"><div class="bm-jbt">　· 经名 · 卷数 · 跋序</div><div class="bm-jbt-left"><div class="bm-jbtbm">　· 品名 · 品数 </div>
</div></div>
<div class="bm-bt"><div class="bm-jbt"><a href=#j0658-1>佛说马有八态譬人经</a></div></div></div>
<div class="jwzw">
<div class="jwbt-box"><div class="jwbt"><a name=j0658-1><a href=#MENU-top>佛说马有八态譬人经</a></a></div></div>
<p>　　闻如是。一时佛在舍卫国行在只树给孤独园。多比丘僧俱。佛告诸比丘。马有弊恶态八。何等八。一态者解羁缰时便掣车欲走。二态者驾车跳[跳-兆+梁]欲啮人。三态者便举前两脚掣车走。四态者便蹋车軨。五态者便人立持轭摩莏车却行。六态者便傍行邪走。七态者便掣车驰走。得浊泥抵止住不复行。八态者悬篼馁之熟视不肯食。其主牵去欲驾之。遽唅噏噬欲食不能得食。佛言。人亦有弊恶态八。何等为八。一态者闻说经便走不欲听。如马解羁缰掣车走时。二态者闻说经意不解不知语所趣向。便嗔跳[跳-兆+梁]不欲闻。如马驾车时跳[跳-兆+梁]欲啮人时。三态者闻说经便逆不受。如马举前两脚掣车走时四态者闻说经便骂。如马蹋车軨时五态者闻说经。便起去如马人。立持轭摩莏车却行时。六态者闻说经不肯听[卑*页]头邪视耳语。如马傍行邪走时。七态者闻说经便欲穷难。问之不能相应答。便死抵妄语。如马得浊泥便止不复行时。八态者闻说经不肯听。反念淫泆多求不欲听受。死入恶道时。乃遽欲学问行道。亦不能复得行道。如马悬篼餧之熟视不肯食。其主牵去欲驾之。乃遽唅噏噬亦不得食。佛言。我说马八态。恶人亦有八恶态如是。诸比丘闻经欢喜。作礼而去。</p>
            <p>　　</div><div class="jw-bottom">
        <ul><li><a href="0657.html">上一部：乾隆大藏经·小乘阿含部·佛说马有三相经一卷</a></li>
<li><a href="0659.html">下一部：乾隆大藏经·小乘阿含部·佛说相应相可经一卷</a></li></ul>
    </div>
<div class="bottom-bt">
<p class="ztl">乾隆大藏经·小乘阿含部·佛说马有八态譬人经</p>
<p class="ztr"><a id="translateLink" href="" class="top_typeface">繁體</a></p>
</div>
<div class="blank"></div>
<script type="text/javascript" src="style/js/tw_cn.js"></script>
</body>
</html>