<!doctype html>
<html>
<head>
<title>乾隆大藏经第0657部～佛说马有三相经一卷</title>
<meta http-equiv="Content-Type" content="text/html; charset=utf-8">
<meta name="viewport" content="width=device-width, initial-scale=1.0, user-scalable=0, minimum-scale=1.0, maximum-scale=1.0">
<meta name="apple-mobile-web-app-capable" content="yes">
<meta name="apple-mobile-web-app-status-bar-style" content="black">
<meta name="keywords" content="佛说马有三相经一卷" />
<meta name="description" content="佛说马有三相经一卷小乘阿含部第部佛说马有三相经一卷后汉三藏法师支曜译经名卷数跋序品名品数佛说马有三相经佛说马有三相经闻如是一时佛在舍卫国只" />
<link href="style/css/article.css" rel="stylesheet" type="text/css">
</head>
<body>
<div class="top-bt">
<div class="top-left">
<a href="index.html">首页</a>&gt;小乘阿含部·第0657部</div>
<div class="top-center">佛说马有三相经一卷</div>
<div class="top-right">后汉三藏法师支曜译</div></div>
<div class="top-bm">
<div class="bm-bt"><div class="bm-jbt">　· 经名 · 卷数 · 跋序</div><div class="bm-jbt-left"><div class="bm-jbtbm">　· 品名 · 品数 </div>
</div></div>
<div class="bm-bt"><div class="bm-jbt"><a href=#j0657-1>佛说马有三相经</a></div></div></div>
<div class="jwzw">
<div class="jwbt-box"><div class="jwbt"><a name=j0657-1><a href=#MENU-top>佛说马有三相经</a></a></div></div>
<p>　　闻如是。一时佛在舍卫国只树给孤独园。佛便告诸比丘。善马有三相用入官可给御。中王意得名为官马。何等为三相。一者有善马意自能走。二者有力。三者端正好色。是为三相。善马中入官。善人亦有三相。自得善意名闻亦豪。举人敬难之。可受人礼能福天下。何等为三相。有善人得意能走有力有端正色。何等为善人得意能走。有善人得意是苦如有知。为是习。为是尽败。为是道识。如是善人得意为走。何等为善人得意为力。为有弊恶态当为断尽力求之。精进求者意弃恶。未起弊恶态不复起。未起善意当为起。已起善意当为止不忘减稍稍增多。行意俱善行尽力求。制意弃恶。如是善人得力。何等为善人得意有色端正。是间有善人得意避五乐避弊恶。能到四弃得行。如是善人得意有色。是为三因缘谛行。善人得意名闻为能主举人难之。可取礼天下如是。佛说如是。</p>
                      </div><div class="jw-bottom">
        <ul><li><a href="0656.html">上一部：乾隆大藏经·小乘阿含部·难提释经一卷</a></li>
<li><a href="0658.html">下一部：乾隆大藏经·小乘阿含部·佛说马有八态譬人经一卷</a></li></ul>
    </div>
<div class="bottom-bt">
<p class="ztl">乾隆大藏经·小乘阿含部·佛说马有三相经</p>
<p class="ztr"><a id="translateLink" href="" class="top_typeface">繁體</a></p>
</div>
<div class="blank"></div>
<script type="text/javascript" src="style/js/tw_cn.js"></script>
</body>
</html>