<!doctype html>
<html>
<head>
<title>乾隆大藏经第0812部～佛说目连所问经一卷</title>
<meta http-equiv="Content-Type" content="text/html; charset=utf-8">
<meta name="viewport" content="width=device-width, initial-scale=1.0, user-scalable=0, minimum-scale=1.0, maximum-scale=1.0">
<meta name="apple-mobile-web-app-capable" content="yes">
<meta name="apple-mobile-web-app-status-bar-style" content="black">
<meta name="keywords" content="佛说目连所问经一卷" />
<meta name="description" content="佛说目连所问经一卷宋元入藏诸大小乘经第部佛说目连所问经一卷宋西天中印度摩伽陀国三藏传教大师法天奉诏译经名卷数跋序品名品数佛说目连所问经佛说" />
<link href="style/css/article.css" rel="stylesheet" type="text/css">
</head>
<body>
<div class="top-bt">
<div class="top-left">
<a href="index.html">首页</a>&gt;宋元入藏诸大小乘经·第0812部</div>
<div class="top-center">佛说目连所问经一卷</div>
<div class="top-right">宋西天中印度摩伽陀国三藏传教大师法天奉诏译</div></div>
<div class="top-bm">
<div class="bm-bt"><div class="bm-jbt">　· 经名 · 卷数 · 跋序</div><div class="bm-jbt-left"><div class="bm-jbtbm">　· 品名 · 品数 </div>
</div></div>
<div class="bm-bt"><div class="bm-jbt"><a href=#j0812-1>佛说目连所问经</a></div></div></div>
<div class="jwzw">
<div class="jwbt-box"><div class="jwbt"><a name=j0812-1><a href=#MENU-top>佛说目连所问经</a></a></div></div>
<p>　　如是我闻。一时佛在王舍城竹林精舍。尔时尊者大目犍连。于夜后分。从自住处往诣佛所。到已投地顶礼佛足于一面坐。</p>
                      <p>　　彼时尊者大目犍连。即从坐起。白佛言。世尊。若有苾刍苾刍尼。迷醉犯戒无惭无愧。轻慢律仪。行非法行。世尊彼等云何而得其福。</p>
                      <p>　　世尊告言。尊者大目犍连。若有苾刍苾刍尼。迷醉犯戒无惭无愧。轻慢律仪。行非法行。彼人命终生地狱中。寿等四大王天五百年。计人间岁数九百万岁。尊者大目犍连。复白佛言。世尊。若有苾刍苾刍尼。迷醉犯戒无惭无愧。轻慢律仪。不依说法。彼等云何而得其福。</p>
                      <p>　　世尊告言。尊者大目犍连。若有苾刍苾刍尼。迷醉犯戒无惭无愧。轻慢律仪。若不依说法。彼人命终生地狱中。寿等忉利天一千岁。计人间算数三俱胝六百万岁。</p>
                      <p>　　尊者大目犍连。白佛言。世尊。若有苾刍苾刍尼。迷醉犯戒无惭无愧。轻慢律仪。行波逸提法。彼等云何而得其福。</p>
                      <p>　　世尊告言。尊者大目犍连。若有苾刍苾刍尼。迷醉犯戒无惭无愧。轻慢律仪。行波逸提法。彼人命终生地狱中。寿等夜摩天二千岁。计人间算数一十四俱胝四百万岁。</p>
                      <p>　　尊者大目犍连白佛言。世尊。若有苾刍苾刍尼。迷醉犯戒无惭无愧。轻慢律仪。犯吐罗钵底法。彼等云何得多福利。</p>
                      <p>　　世尊告言。尊者大目犍连。若有苾刍苾刍尼。迷醉犯戒无惭无愧。轻慢律仪。犯吐罗钵底法。彼人命终生地狱中。寿命兜率陀天四千岁。计人间算数五十七俱胝六万岁。</p>
                      <p>　　尊者大目犍连。白佛言。世尊。若有苾刍苾刍尼。迷醉犯戒无惭无愧。轻慢律仪。犯僧伽婆尸沙法。彼等云何得多福利。</p>
                      <p>　　世尊告言。尊者大目犍连。若有苾刍苾刍尼。迷醉犯戒无惭无愧。轻慢律仪。犯僧伽婆尸沙法。彼人命终生地狱中。寿等化乐天八千岁。计人间算数二百三十俱胝四百万岁。</p>
                      <p>　　尊者大目犍连。白佛言。世尊。若有苾刍苾刍尼。迷醉犯戒无惭无愧。轻慢律仪。犯波罗夷法。彼等云何得多福利。</p>
                      <p>　　世尊告言。尊者大目犍连。若有苾刍苾刍尼。迷醉犯戒无惭无愧。轻慢律仪。犯波罗夷法。彼人命终生地狱中。寿等他化自在天一万六千岁。计人间算数九百一十五俱胝六百万岁。尊者大目犍连。闻佛说已。心大欢喜。作礼而去。</p>
                      </div><div class="jw-bottom">
        <ul><li><a href="0811.html">上一部：乾隆大藏经·宋元入藏诸大小乘经·圣观自在菩萨一百八名经一卷</a></li>
<li><a href="0813.html">下一部：乾隆大藏经·宋元入藏诸大小乘经·外道问圣大乘无我义经一卷</a></li></ul>
    </div>
<div class="bottom-bt">
<p class="ztl">乾隆大藏经·宋元入藏诸大小乘经·佛说目连所问经</p>
<p class="ztr"><a id="translateLink" href="" class="top_typeface">繁體</a></p>
</div>
<div class="blank"></div>
<script type="text/javascript" src="style/js/tw_cn.js"></script>
</body>
</html>