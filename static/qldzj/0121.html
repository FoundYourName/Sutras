<!doctype html>
<html>
<head>
<title>乾隆大藏经第0121部～般泥洹后灌腊经一卷</title>
<meta http-equiv="Content-Type" content="text/html; charset=utf-8">
<meta name="viewport" content="width=device-width, initial-scale=1.0, user-scalable=0, minimum-scale=1.0, maximum-scale=1.0">
<meta name="apple-mobile-web-app-capable" content="yes">
<meta name="apple-mobile-web-app-status-bar-style" content="black">
<meta name="keywords" content="般泥洹后灌腊经一卷" />
<meta name="description" content="般泥洹后灌腊经一卷大乘涅部第部般泥洹后灌腊经一卷西晋三藏法师竺法护译经名卷数跋序品名品数般泥洹后灌腊经般泥洹后灌腊经闻如是一时佛在舍卫国只" />
<link href="style/css/article.css" rel="stylesheet" type="text/css">
</head>
<body>
<div class="top-bt">
<div class="top-left">
<a href="index.html">首页</a>&gt;大乘涅槃部·第0121部</div>
<div class="top-center">般泥洹后灌腊经一卷</div>
<div class="top-right">西晋三藏法师竺法护译</div></div>
<div class="top-bm">
<div class="bm-bt"><div class="bm-jbt">　· 经名 · 卷数 · 跋序</div><div class="bm-jbt-left"><div class="bm-jbtbm">　· 品名 · 品数 </div>
</div></div>
<div class="bm-bt"><div class="bm-jbt"><a href=#j0121-1>般泥洹后灌腊经</a></div></div></div>
<div class="jwzw">
<div class="jwbt-box"><div class="jwbt"><a name=j0121-1><a href=#MENU-top>般泥洹后灌腊经</a></a></div></div>
<p>　　闻如是：一时，佛在舍卫国只树给孤独园，与摩诃比丘僧、诸天、人民，共会坐说经。<br>
      　　阿难前长跪叉手白佛言：“天中之天，欲有所问，愿佛说之。若佛般泥洹后，四辈弟子比丘、比丘尼、优婆塞、优婆夷，四月八日、七月十五日，灌腊当何所用？”<br>
      　　佛语阿难：“灌腊佛者，是福愿人之度者，各自减钱宝，割取珍爱，用求度世之福，当给寺燃灯烧香用作经像，若供养师，施与贫穷，可设斋会。<br>
      　　“不可贳许，然后不出，此为现世负佛，自是心口所作当得妄语之罪。所以者何？为佛设盘作礼，以五种香水手自浴佛师，哒嚫咒愿，当此之时，天龙鬼神皆明证知：此人出五家财物，侵妻子分用求福利。而反不出，当有五罪入三恶道。何等为五？一者、财物日减；二者、喜忘遗；三者、治生所向无利；四者、入太山地狱中，被考治苦痛难言；五者、后世来生，或作奴婢、牛、马、骡、驴、骆驼，或作猪、羊。是为五。更罪三恶：一者、为入薜荔中作饿鬼；二者、入禽兽作畜生；三者、泥犁中当更十八地狱，罪不可数。<br>
      　　“七月十五日，自向七世父母、五种亲属，有堕恶道勤苦剧者，因佛作礼福，欲令解脱忧苦，名为灌腊。<br>
      　　“佛者，天上天下三界之王，不食世间人民也。其物皆众僧分之，不应独取，是为大罪。若无僧可分，施贫穷、孤独、羸老，是种善根。”<br>
      　　诸弟子闻经欢喜，为佛作礼而去。</p>
      </div><div class="jw-bottom">
        <ul><li><a href="0120.html">上一部：乾隆大藏经·大乘涅槃部·佛灭度后棺敛葬送经一卷</a></li></ul>
    </div>
<div class="bottom-bt">
<p class="ztl">乾隆大藏经·大乘涅槃部·般泥洹后灌腊经</p>
<p class="ztr"><a id="translateLink" href="" class="top_typeface">繁體</a></p>
</div>
<div class="blank"></div>
<script type="text/javascript" src="style/js/tw_cn.js"></script>
</body>
</html>