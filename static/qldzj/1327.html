<!doctype html>
<html>
<head>
<title>乾隆大藏经第1327部～佛治身经一卷</title>
<meta http-equiv="Content-Type" content="text/html; charset=utf-8">
<meta name="viewport" content="width=device-width, initial-scale=1.0, user-scalable=0, minimum-scale=1.0, maximum-scale=1.0">
<meta name="apple-mobile-web-app-capable" content="yes">
<meta name="apple-mobile-web-app-status-bar-style" content="black">
<meta name="keywords" content="佛治身经一卷" />
<meta name="description" content="佛治身经一卷西土圣贤撰集第部佛治身经一卷失译人名今附西晋录经名卷数跋序品名品数佛治身经佛治身经佛言当学工语不沙门法行独一处坐但当正意" />
<link href="style/css/article.css" rel="stylesheet" type="text/css">
</head>
<body>
<div class="top-bt">
<div class="top-left">
<a href="index.html">首页</a>&gt;西土圣贤撰集·第1327部</div>
<div class="top-center">佛治身经一卷</div>
<div class="top-right">失译人名今附西晋录</div></div>
<div class="top-bm">
<div class="bm-bt"><div class="bm-jbt">　· 经名 · 卷数 · 跋序</div><div class="bm-jbt-left"><div class="bm-jbtbm">　· 品名 · 品数 </div>
</div></div>
<div class="bm-bt"><div class="bm-jbt"><a href=#j1327-1>佛治身经</a></div></div></div>
<div class="jwzw">
<div class="jwbt-box"><div class="jwbt"><a name=j1327-1><a href=#MENU-top>佛治身经</a></a></div></div>
<p>　　佛言当学工语。不沙门法行。独一处坐。但当正意。一处一卧一行不中正。一为晓身受经。亦独居还使千人一人胜千军中能得胜。一人能胜身。是为胜军中。胜胜。胜者。不如胜。余胜。己胜身常为胜。无力亦不胜摩泛蓝亦不能己胜不能作不胜比丘胜乃不胜先为自身定正教后教余为诸辈如我。自身上头随法行。便教余人。如是易教。己身如是。如教他人。已得身教意。不复难教余。欲教余先自教。还使自教。从身教得黠。为自身他故多人亦莫犯。无有极自身。为自念无有极。自归无有过身。自归不如自归谛。教身已黠。得归已黠。便得法已黠。便得戒已黠。昆弟中不复忧已黠。便得乐已黠。不复忧自身。自归身亦得归他人。己身无有极。教一切从苦得脱。问曰。何等为工语。师曰。说三十七品经为工语。谓所说不乱人意。亦为工语。何等为法行。谓不离二百五十戒。是为法行。何等为一为晓身。谓知分别身中事。何等为军中人能得胜。谓人不能胜恶。何等为一人能胜身。谓意念恶。能自制断。是为胜身。何等为身意教。谓身受七戒。意受三戒。何等为多人亦不犯。谓等心使人不堕结。</p>
                      </div><div class="jw-bottom">
        <ul><li><a href="1326.html">上一部：乾隆大藏经·西土圣贤撰集·佛使比丘迦旃延说法没尽偈经一卷</a></li>
<li><a href="1328.html">下一部：乾隆大藏经·西土圣贤撰集·治意经一卷</a></li></ul>
    </div>
<div class="bottom-bt">
<p class="ztl">乾隆大藏经·西土圣贤撰集·佛治身经</p>
<p class="ztr"><a id="translateLink" href="" class="top_typeface">繁體</a></p>
</div>
<div class="blank"></div>
<script type="text/javascript" src="style/js/tw_cn.js"></script>
</body>
</html>