<!doctype html>
<html>
<head>
<title>乾隆大藏经第0721部～比丘避女恶名欲自杀经一卷</title>
<meta http-equiv="Content-Type" content="text/html; charset=utf-8">
<meta name="viewport" content="width=device-width, initial-scale=1.0, user-scalable=0, minimum-scale=1.0, maximum-scale=1.0">
<meta name="apple-mobile-web-app-capable" content="yes">
<meta name="apple-mobile-web-app-status-bar-style" content="black">
<meta name="keywords" content="比丘避女恶名欲自杀经一卷" />
<meta name="description" content="比丘避女恶名欲自杀经一卷小乘单译经第部比丘避女恶名欲自杀经一卷西晋沙门释法炬经名卷数跋序品名品数比丘避女恶名欲自杀经比丘避女恶名欲自杀经如是我闻" />
<link href="style/css/article.css" rel="stylesheet" type="text/css">
</head>
<body>
<div class="top-bt">
<div class="top-left">
<a href="index.html">首页</a>&gt;小乘单译经·第0721部</div>
<div class="top-center">比丘避女恶名欲自杀经一卷</div>
<div class="top-right">西晋沙门释法炬</div></div>
<div class="top-bm">
<div class="bm-bt"><div class="bm-jbt">　· 经名 · 卷数 · 跋序</div><div class="bm-jbt-left"><div class="bm-jbtbm">　· 品名 · 品数 </div>
</div></div>
<div class="bm-bt"><div class="bm-jbt"><a href=#j0721-1>比丘避女恶名欲自杀经</a></div></div></div>
<div class="jwzw">
<div class="jwbt-box"><div class="jwbt"><a name=j0721-1><a href=#MENU-top>比丘避女恶名欲自杀经</a></a></div></div>
<p>　　如是我闻。一时佛住舍卫国。只树给孤独园。时有异比丘。在拘萨罗人间。住一林中。时彼比丘。与长者妇女。嬉戏起恶名声。时彼比丘。作是念。我今不应共他妇女起恶名声。我今欲于此林中自杀。时彼林中。止住天神作是念。恶不善不类。此比丘不坏无过。而于林中。欲自杀身。我今当往方便开悟。时彼天神。化作长者女身语比丘言。于诸巷路四衢道中。世间诸人。为我及汝。起恶名声言。我与汝共相习近。作不正事。已有恶名今可还俗共相娱乐。比丘答言。以彼里巷四衢道中。为我与汝起恶名声。共相习近。为不正事。我今且自杀身。时彼天神还复天身。而说偈言。</p>
                      <p>　　虽闻多恶名　　苦行者忍之<br>
　　不应苦自害　　亦不应起恼<br>
　　闻声恐怖者　　是则林中兽<br>
　　是轻躁众生　　不成出家法<br>
　　仁者当堪耐　　下中上恶声<br>
　　执心坚住者　　是则出家法<br>
　　不由他人语　　令汝成劫贼<br>
　　亦不由他人　　令汝得罗汉<br>
　　如法自知已　　诸天亦复知</p>
                      <p>　　尔时比丘。为彼天神所开悟已。专精思惟。断除烦恼。得阿罗汉。</p>
                      </div><div class="jw-bottom">
        <ul><li><a href="0720.html">上一部：乾隆大藏经·小乘单译经·佛说禅行三十七品经一卷</a></li>
<li><a href="0722.html">下一部：乾隆大藏经·小乘单译经·佛说身观经一卷</a></li></ul>
    </div>
<div class="bottom-bt">
<p class="ztl">乾隆大藏经·小乘单译经·比丘避女恶名欲自杀经</p>
<p class="ztr"><a id="translateLink" href="" class="top_typeface">繁體</a></p>
</div>
<div class="blank"></div>
<script type="text/javascript" src="style/js/tw_cn.js"></script>
</body>
</html>