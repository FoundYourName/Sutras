<!doctype html>
<html>
<head>
<title>乾隆大藏经第0625部～佛说十一想思念如来经一卷</title>
<meta http-equiv="Content-Type" content="text/html; charset=utf-8">
<meta name="viewport" content="width=device-width, initial-scale=1.0, user-scalable=0, minimum-scale=1.0, maximum-scale=1.0">
<meta name="apple-mobile-web-app-capable" content="yes">
<meta name="apple-mobile-web-app-status-bar-style" content="black">
<meta name="keywords" content="佛说十一想思念如来经一卷" />
<meta name="description" content="佛说十一想思念如来经一卷小乘阿含部第部佛说十一想思念如来经一卷刘宋三藏求那跋陀罗译经名卷数跋序品名品数佛说十一想思念如来经佛说十一想思念如来经闻" />
<link href="style/css/article.css" rel="stylesheet" type="text/css">
</head>
<body>
<div class="top-bt">
<div class="top-left">
<a href="index.html">首页</a>&gt;小乘阿含部·第0625部</div>
<div class="top-center">佛说十一想思念如来经一卷</div>
<div class="top-right">刘宋三藏求那跋陀罗译</div></div>
<div class="top-bm">
<div class="bm-bt"><div class="bm-jbt">　· 经名 · 卷数 · 跋序</div><div class="bm-jbt-left"><div class="bm-jbtbm">　· 品名 · 品数 </div>
</div></div>
<div class="bm-bt"><div class="bm-jbt"><a href=#j0625-1>佛说十一想思念如来经</a></div></div></div>
<div class="jwzw">
<div class="jwbt-box"><div class="jwbt"><a name=j0625-1><a href=#MENU-top>佛说十一想思念如来经</a></a></div></div>
<p>　　闻如是。一时婆伽婆。在罗阅城耆阇崛山中。与大比丘众二百五十人俱。尔时世尊告诸比丘。当以十一想思念如来。已思念当发慈心于如来所。云何为十一。戒意清净(一也)。威仪具足(二也)。诸根不错(三也)。信意不乱(四也)。常有勇健意(五也)。若更苦乐不以为忧(六也)。意不忘失(七也)。止观现在前(八也)。三昧意无休息(九也)。智慧意无量(十也)。观佛无厌足(十一也)。如是比丘当以此十一想思念如来。已思念如来。当发慈心于如来所。是谓比丘于比丘中修行念佛。彼比丘已修行念佛。于二果当求一果。于现法中得自在。成无余阿那含。尔时诸比丘闻佛所说。欢喜奉行。</p>
                      <p>　　闻如是。一时婆伽婆。在舍卫城只树给孤独园。是时世尊告诸比丘。若慈心解脱。亲近广布。修行以办。获使起善具足。便当有十一报十一果。云何为十一。卧安。觉安。不见恶梦。天护。人爱。非人所敬。不毒。不兵。水火不丧。亦不加刑。身坏命终生善处梵天上。于诸善法速得捷疾。智能尽有漏行。比丘。慈心解脱。亲近广布。修行以办。以获便起善具足。当有此十一法。是故诸比丘。当求方便慈心解脱。如是诸比丘当作是学。尔时诸比丘闻佛所说。欢喜奉行。</p>
                      </div><div class="jw-bottom">
        <ul><li><a href="0624.html">上一部：乾隆大藏经·小乘阿含部·缘起经一卷</a></li>
<li><a href="0626.html">下一部：乾隆大藏经·小乘阿含部·佛说四泥犁经一卷</a></li></ul>
    </div>
<div class="bottom-bt">
<p class="ztl">乾隆大藏经·小乘阿含部·佛说十一想思念如来经</p>
<p class="ztr"><a id="translateLink" href="" class="top_typeface">繁體</a></p>
</div>
<div class="blank"></div>
<script type="text/javascript" src="style/js/tw_cn.js"></script>
</body>
</html>