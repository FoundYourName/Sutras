<!doctype html>
<html>
<head>
<title>乾隆大藏经第0751部～佛说无上处经一卷</title>
<meta http-equiv="Content-Type" content="text/html; charset=utf-8">
<meta name="viewport" content="width=device-width, initial-scale=1.0, user-scalable=0, minimum-scale=1.0, maximum-scale=1.0">
<meta name="apple-mobile-web-app-capable" content="yes">
<meta name="apple-mobile-web-app-status-bar-style" content="black">
<meta name="keywords" content="佛说无上处经一卷" />
<meta name="description" content="佛说无上处经一卷小乘单译经第部佛说无上处经一卷失译人今附东晋录经名卷数跋序品名品数佛说无上处经佛说无上处经如是我闻一时佛在舍卫国只树给孤" />
<link href="style/css/article.css" rel="stylesheet" type="text/css">
</head>
<body>
<div class="top-bt">
<div class="top-left">
<a href="index.html">首页</a>&gt;小乘单译经·第0751部</div>
<div class="top-center">佛说无上处经一卷</div>
<div class="top-right">失译人今附东晋录</div></div>
<div class="top-bm">
<div class="bm-bt"><div class="bm-jbt">　· 经名 · 卷数 · 跋序</div><div class="bm-jbt-left"><div class="bm-jbtbm">　· 品名 · 品数 </div>
</div></div>
<div class="bm-bt"><div class="bm-jbt"><a href=#j0751-1>佛说无上处经</a></div></div></div>
<div class="jwzw">
<div class="jwbt-box"><div class="jwbt"><a name=j0751-1><a href=#MENU-top>佛说无上处经</a></a></div></div>
<p>　　如是我闻。一时佛在舍卫国只树给孤独园。尔时世尊告诸比丘。有三无上处。汝等谛听。当为汝说。诸比丘白佛。唯然受教。佛告比丘。三无上处者。一佛无上处。二法无上处。三僧无上处。若诸众生。两足四足无足多足。若色无色。想无想。非想非无想。如来于中说无上处。诸比丘。若有众生能于佛无上处。起信向心者。于天人中。得无上果报。诸比丘。是名初无上处。复次诸比丘。于有为无为色无色法离欲法。为无上处。诸比丘。若有众生。能于此法无上处。起信向心者。于天人中。得无上果报。诸比丘。是名第二无上处。复次诸比丘。僧无上处者。若僧若群若丛聚若徒众中。如来弟子僧。为无上处。诸比丘。若有众生。能于此僧无上处。起信向心者。于天人中。得无上果报。是名三无上处。时诸比丘。闻佛所说。欢喜奉行。</p>
                      </div><div class="jw-bottom">
        <ul><li><a href="0750.html">上一部：乾隆大藏经·小乘单译经·佛说木槵经一卷</a></li>
<li><a href="0752.html">下一部：乾隆大藏经·小乘单译经·卢至长者因缘经一卷</a></li></ul>
    </div>
<div class="bottom-bt">
<p class="ztl">乾隆大藏经·小乘单译经·佛说无上处经</p>
<p class="ztr"><a id="translateLink" href="" class="top_typeface">繁體</a></p>
</div>
<div class="blank"></div>
<script type="text/javascript" src="style/js/tw_cn.js"></script>
</body>
</html>