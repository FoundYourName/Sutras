<!doctype html>
<html>
<head>
<title>乾隆大藏经第0734部～佛说疗痔病经一卷</title>
<meta http-equiv="Content-Type" content="text/html; charset=utf-8">
<meta name="viewport" content="width=device-width, initial-scale=1.0, user-scalable=0, minimum-scale=1.0, maximum-scale=1.0">
<meta name="apple-mobile-web-app-capable" content="yes">
<meta name="apple-mobile-web-app-status-bar-style" content="black">
<meta name="keywords" content="佛说疗痔病经一卷" />
<meta name="description" content="佛说疗痔病经一卷小乘单译经第部佛说疗痔病经一卷唐三藏法师义净译经名卷数跋序品名品数佛说疗痔病经佛说疗痔病经如是我闻一时薄伽梵在王舍大城竹" />
<link href="style/css/article.css" rel="stylesheet" type="text/css">
</head>
<body>
<div class="top-bt">
<div class="top-left">
<a href="index.html">首页</a>&gt;小乘单译经·第0734部</div>
<div class="top-center">佛说疗痔病经一卷</div>
<div class="top-right">唐三藏法师义净译</div></div>
<div class="top-bm">
<div class="bm-bt"><div class="bm-jbt">　· 经名 · 卷数 · 跋序</div><div class="bm-jbt-left"><div class="bm-jbtbm">　· 品名 · 品数 </div>
</div></div>
<div class="bm-bt"><div class="bm-jbt"><a href=#j0734-1>佛说疗痔病经</a></div></div></div>
<div class="jwzw">
<div class="jwbt-box"><div class="jwbt"><a name=j0734-1><a href=#MENU-top>佛说疗痔病经</a></a></div></div>
<p>　　如是我闻。一时薄伽梵。在王舍大城竹林园中。与大苾刍众五百人俱。时有众多苾刍身患痔病。形体羸瘦痛苦萦缠。于日夜中极受忧恼。时具寿阿难陀见是事已诣世尊所。顶礼双足在一面立。白佛言世尊。今王舍城多有苾刍。身患痔病形体羸瘦痛苦萦缠。于日夜中极受忧恼。世尊此诸病苦云何救疗。尔时佛告阿难陀汝可听此疗痔病经。读诵受持系心勿忘。亦于他人广为宣说。此诸痔病悉得除殄。所谓风痔热痔癊痔三合痔。血痔腹中痔鼻内痔。齿痔舌痔眼痔耳痔。顶痔手足痔脊背痔粪门痔。遍身支节所生诸痔。如是痔瘘悉皆干燥。堕落消灭必瘥无疑。皆应诵持如是神咒。即说咒曰。</p>
      <p>　　怛侄他　頞阑帝　頞蓝谜　室利鞞　室里室里　磨羯失质　三婆跋睹　莎诃</p>
      <p>　　阿难陀于此北方有大雪山王。中有大莎罗树名曰难胜。有三种华。一者初生二者圆满。三者干枯。犹如彼华干燥落时。我苾刍所患诸痔病亦复如是。勿复血出亦勿脓流。永除苦痛悉皆平复即令干燥。又复若常诵此经者。得宿命住智能忆过去七生之事。咒法成就莎诃。又说咒曰。</p>
      <p>　　怛侄他　苫谜苫谜　舍苫谜　苫没泥（去）　舍苫泥　莎诃</p>
      <p>　　佛说是经已。时具寿阿难陀及诸大众。皆大欢喜信受奉行。</p>
      </div><div class="jw-bottom">
        <ul><li><a href="0733.html">上一部：乾隆大藏经·小乘单译经·佛说略教诫经一卷</a></li>
<li><a href="0735.html">下一部：乾隆大藏经·小乘单译经·佛说业报差别经一卷</a></li></ul>
    </div>
<div class="bottom-bt">
<p class="ztl">乾隆大藏经·小乘单译经·佛说疗痔病经</p>
<p class="ztr"><a id="translateLink" href="" class="top_typeface">繁體</a></p>
</div>
<div class="blank"></div>
<script type="text/javascript" src="style/js/tw_cn.js"></script>
</body>
</html>