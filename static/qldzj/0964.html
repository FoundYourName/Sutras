<!doctype html>
<html>
<head>
<title>乾隆大藏经第0964部～佛说八种长养功德经一卷</title>
<meta http-equiv="Content-Type" content="text/html; charset=utf-8">
<meta name="viewport" content="width=device-width, initial-scale=1.0, user-scalable=0, minimum-scale=1.0, maximum-scale=1.0">
<meta name="apple-mobile-web-app-capable" content="yes">
<meta name="apple-mobile-web-app-status-bar-style" content="black">
<meta name="keywords" content="佛说八种长养功德经一卷" />
<meta name="description" content="佛说八种长养功德经一卷宋元入藏诸大小乘经第部佛说八种长养功德经一卷宋西天三藏朝散大夫传梵大师法护等奉诏译经名卷数跋序品名品数佛说八种长养功德经" />
<link href="style/css/article.css" rel="stylesheet" type="text/css">
</head>
<body>
<div class="top-bt">
<div class="top-left">
<a href="index.html">首页</a>&gt;宋元入藏诸大小乘经·第0964部</div>
<div class="top-center">佛说八种长养功德经一卷</div>
<div class="top-right">宋西天三藏朝散大夫传梵大师法护等奉诏译</div></div>
<div class="top-bm">
<div class="bm-bt"><div class="bm-jbt">　· 经名 · 卷数 · 跋序</div><div class="bm-jbt-left"><div class="bm-jbtbm">　· 品名 · 品数 </div>
</div></div>
<div class="bm-bt"><div class="bm-jbt"><a href=#j0964-1>佛说八种长养功德经</a></div></div></div>
<div class="jwzw">
<div class="jwbt-box"><div class="jwbt"><a name=j0964-1><a href=#MENU-top>佛说八种长养功德经</a></a></div></div>
<p>　　归命一切佛。惟愿一切佛菩萨众摄受于我。即说伽陀颂曰。</p>
                      <p>　　我今归命胜菩提　　最上清净佛法众<br>
　　我发广大菩提心　　自他利益皆成就<br>
　　忏除一切不善业　　随喜无边众福蕴<br>
　　先当不食一日中　　后修八众长养法</p>
                      <p>　　当知八种长养法者。所谓八戒。弟子应于阿阇梨前二三重复。说是伽陀已。次复当称己之名字。我名某甲。惟愿阿阇梨。摄受于我。我从今时发净信心。乃至坐菩提场成等正觉。誓归依佛二足胜尊。誓归依法离欲胜尊。誓归依僧调伏胜尊。如是三宝是所归趣。我某甲净信优婆塞。惟愿阿阇梨。忆持护念我。从今日今时发起净心。乃至过是夜分汔。于明旦日初出时。于其中间奉持八戒。所谓一不杀生。二不偷盗。三不非梵行。四不妄语。五不饮酒。六不非时食。七不花鬘庄严其身及歌舞戏等。八不坐卧高广大床我今舍离如是等事。誓愿不舍清净禁戒八种功德。二三重复作如是说。又言。我持戒行庄严其心令心喜悦。广修一切相应胜行。求成佛果究竟圆满。又说伽陀曰。</p>
                      <p>　　我发无二最上心　　为诸众生不请友<br>
　　胜菩提行善所行　　成佛世间广利益<br>
　　愿我乘是善业故　　此世不久成正觉<br>
　　说法饶益于世间　　解说众生三有苦</p>
                      <p>　　</div><div class="jw-bottom">
        <ul><li><a href="0963.html">上一部：乾隆大藏经·宋元入藏诸大小乘经·佛说大乘大方广佛冠经二卷</a></li>
<li><a href="0965.html">下一部：乾隆大藏经·宋元入藏诸大小乘经·大云轮请雨经二卷</a></li></ul>
    </div>
<div class="bottom-bt">
<p class="ztl">乾隆大藏经·宋元入藏诸大小乘经·佛说八种长养功德经</p>
<p class="ztr"><a id="translateLink" href="" class="top_typeface">繁體</a></p>
</div>
<div class="blank"></div>
<script type="text/javascript" src="style/js/tw_cn.js"></script>
</body>
</html>