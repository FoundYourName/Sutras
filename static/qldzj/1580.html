<!doctype html>
<html>
<head>
<title>乾隆大藏经第1580部～礼法华经仪式一卷</title>
<meta http-equiv="Content-Type" content="text/html; charset=utf-8">
<meta name="viewport" content="width=device-width, initial-scale=1.0, user-scalable=0, minimum-scale=1.0, maximum-scale=1.0">
<meta name="apple-mobile-web-app-capable" content="yes">
<meta name="apple-mobile-web-app-status-bar-style" content="black">
<meta name="keywords" content="礼法华经仪式一卷" />
<meta name="description" content="礼法华经仪式一卷此土著述第部礼法华经仪式一卷失译人名经名卷数跋序品名品数礼法华经仪式礼法华经仪式一心顶礼十方法界常住三宝拜起胡跪烧香运想" />
<link href="style/css/article.css" rel="stylesheet" type="text/css">
</head>
<body>
<div class="top-bt">
<div class="top-left">
<a href="index.html">首页</a>&gt;此土著述·第1580部</div>
<div class="top-center">礼法华经仪式一卷</div>
<div class="top-right">失译人名</div></div>
<div class="top-bm">
<div class="bm-bt"><div class="bm-jbt">　· 经名 · 卷数 · 跋序</div><div class="bm-jbt-left"><div class="bm-jbtbm">　· 品名 · 品数 </div>
</div></div>
<div class="bm-bt"><div class="bm-jbt"><a href=#j1580-1>礼法华经仪式</a></div></div></div>
<div class="jwzw">
<div class="jwbt-box"><div class="jwbt"><a name=j1580-1><a href=#MENU-top>礼法华经仪式</a></a></div></div>
<p>　　一心顶礼十方法界常住三宝(拜起胡跪烧香运想已合掌唱云)愿此香华云。遍满十方界。供养一切佛。妙法莲华经。菩萨声闻众。受用作佛事(一拜起立叹云)</p>
            <p>　　稽首十方佛　　圆满最上乘<br>
　　本迹开二门　　法喻谈真秘<br>
　　普使诸权小　　悉证佛菩提<br>
　　我今誓归依　　愿超生死海</p>
            <p>　　(赞叹已。随意述诚。虽曰礼经。应须礼佛菩萨。使三宝义足)</p>
            <p>　　一心顶礼本师释迦牟尼佛。</p>
            <p>　　一心顶礼过去多宝佛。</p>
            <p>　　一心顶礼十方分身释迦牟尼佛。</p>
            <p>　　一心顶礼尽法华经中。及十方三世一切诸佛。</p>
            <p>　　一心顶礼妙法莲华经。妙字法宝(下去每字准此一唱一拜)</p>
            <p>　　一心顶礼尽法华经中。及十方三世一切菩萨声闻缘觉得道贤圣僧。</p>
            <p>　　一心顶礼普贤菩萨摩诃萨(拜已胡跪运想准常仪)</p>
            <p>　　志心忏悔。我(某甲)与一切众生从无始来。迷失真心流转生死。六根罪障无量无边。圆妙佛乘无以开解。一切所愿不得现前我今礼敬妙法华经。以此善根发露黑恶。过现未来三业所造。无边重罪皆得消灭。身心清净惑障蠲除。福智庄严净因增长。自他行愿速得圆成。愿诸如来常在说法。所有功德起随喜心。回向菩提证常乐果。命终之日正念现前。面奉弥陀及诸圣众。一刹那顷生莲华中。普愿众生俱成佛道(忏悔发愿已。归命礼三宝)</p>
            <p>　　南无佛　南无法　南无僧　南无释迦牟尼佛　南无妙法莲华经　南无文殊师利菩萨　南无普贤菩萨(旋竟三归依如常)</p>
            </div><div class="jw-bottom">
        <ul><li><a href="1579.html">上一部：乾隆大藏经·此土著述·千手眼大悲心咒行法一卷</a></li>
<li><a href="1581.html">下一部：乾隆大藏经·此土著述·修忏要旨一卷</a></li></ul>
    </div>
<div class="bottom-bt">
<p class="ztl">乾隆大藏经·此土著述·礼法华经仪式</p>
<p class="ztr"><a id="translateLink" href="" class="top_typeface">繁體</a></p>
</div>
<div class="blank"></div>
<script type="text/javascript" src="style/js/tw_cn.js"></script>
</body>
</html>